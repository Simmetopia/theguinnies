---
title: Guinnea day!
description: Dagen er ankommet!
date: '2019-06-30T06:47:31.651Z'
tags: [life]
---

Idag blev det endelig dagen hvor vi skulle hente vores nye marsvin.
Familien vågnede allerede 07:21 og vi vidste godt vi først kunne hente Trøffel og Melle kl 10. Så der var lidt tid som skulle slåes ihjel.

## Et godt morgenmåltid

Da vi alligevel skulle slå lidt tid ihjel, valgte vi at gøre det i stil. Derfor kørte min datter og jeg op til bageren efter rundstykker og cruissanter.

I vores lille familie findes der næsten ikke noget bedre end et frisk rundstykke med smør og ost.

Efter dagen var godt startet var det tid til en lille gå tur. Det er både dejligt fordi vejret var godt, men missionen var også af finde nogle gode mælkebøtteblade til Trøffel og Melle.

Efter turen skulle de hentes, og nøj hvor var de stadig søde. Jeg havde bestemt at når de kom hjem, så skulle de have lov at ligge og lære deres nye bur at kende.

Det var derfor voldsomt antiklimaktisk at lige så snart de kom ned i buret at de så gemte sig, og vi så dem ikke mere den dag.

Det var selvfølgelig en naturlig ting, men vi havde måske bare forventet at de pev og løb rundt og hyggede sig.

Men det skal nok komme =)
